<h1>Çoban Çeşmesi</h1>

<p>
Derinden derine ırmaklar ağlar,<br />
Uzaktan uzağa çoban çeşmesi.<br />
Ey suyun sesinden anlayan dağlar,<br />
Ne söyler şu dağa çoban çeşmesi?<br />
</p>
<p>
Gölüm şirin'in aşkı sarınca,<br />
Yol almış hayatın ufuklarınca;<br />
O hızla dağları ferhad yarınca,<br />
Başlamış akmaya çoban çeşmesi<br />
</p>
<p>
O zaman başından aşkındı derdi,<br/>
Mermeri oyardı, taşı delerdi.<br />
Kaç yanık yolcuya soğuk su verdi,<br />
Değdi kaç dudağa çoban çeşmesi!<br />
</p>
<p>
Vefasıs Aslı'ya yol gösteren bu,<br />
Kerem'in sazına cevap veren bu<br />
Kuruyan gözlere yaş gönderen bu...<br />
Sızmazdı toprağa çoban çeşmesi<br />
</p>
<p>
Leyla gelin oldu, Mecnun mezarda,<br />
Bir susuz yolcu yok şimdi dağlarda;<br />
Ateşten kızaran bir gül ararda,<br />
Gezer bağdan bağa çoban çeşmesi.<br />
</p>
<p>
Ne şair yaş döker, ne âşık ağlar, tarihe karıştı eski sevdalar: Beyhude
seslenir, beyhude çağlar bir sola, bir sağa çoban çeşmesi
</p>
<i>Faruk Nafız Çamlıbel</i>
